---
title: چطوری در کمتر از دو ماه ۱۶ کیلوگرم وزن کم کردم؟
pdate: ۱۳۹۶-۴-۱۹
tags: life
---
آره من خودم کمتر از دو ماه بدون اینکه رژیم عجیب غریبی بگیرم ۱۶ کیلو وزن کم کردم. از ۸۹ کیلو خودم را به ۷۳ رساندم. و اما شیوهٔ من:
 
##  همه چی بخور 

شاید عجیب به نظر بیاد ولی درسته. برای کم کردن وزن، حذف کردن یک نوع خاص از مواد غذایی اشتباه مهلک است. آدم‌ها کلی زور می‌زنند، انواع رژیم‌های میوه و آب و کوفت و زهرمار می‌گیرند ولی آخرش هیچی. حتی اگر موفق شوند و وزنشان کم شود، باز هم بعد از مدتی برمی‌گردند سر خانهٔ اول. حالا کاری که من کردم چی بود؟ خیلی ساده است! فقط به حجم غذایی که می‌خوردم ضریب دادم. در واقع نصف کردم.
 اگر شام قرمه سبزی داشتیم به جای اینکه دوازده قاشق بکشم، فقط شش قاشق می‌کشیدم. صبحانه به جای‌ اینکه ۴ لقمه نوتلا بخورم، ۲ لقمه می‌خوردم.
 این کار دو تا مزیت بزرگ داره. اولیش این‌ هست که بعد از اینکه به وزن دلخواه خودتان رسیدید، امکان اینکه دوباره وزنتان مثل سابق بشود وجود نداره. چون موادی که قبلاً می‌خوردید فرق نکرده بود، فقط حجمش تغییر کرده بود. دومین مزیت این کار
 این هست که دوران رژیم خیلی ساده میگذره. در دو ماهی که من وزنم را کم کردم، هر نوع غذای خوشمزه که فکرش را بکنید خوردم. نوتلا، کباب برگ، پیتزا، همبرگر و ... .
 نکتهٔ آخری که می‌خوام در این قسمت اشاره کنم این هست که باید به مقدار ضریبی که می‌دهید پایبند بمانید. مثلا اگر قرار شد حجم غذایی نصف شود، دیگر باید در تمام مدت رژیم نصف همیشه غذا بخورید. وقتی رستوران رفتید نصف پیتزا بخورید. صبحانه نصف همیشه بخورید. ناهار نصف همیشه برنج بکشید. 
 خلاصه نباید تحت هیچ شرایطی این قانون را بشکنید.
 

## ورزش هم بکنید بد نیست 
 
 معمولا آدم‌ها بعد از اینکه وزن زیادی از دست می‌دهند، فرم چهره و صورتشان به هم میریزد و خیلی زشت می‌شوند.
 برای این که این اتفاق برای شما نیافتد سعی کنید ورزش کنید. من معمولاً یک روز در میان ۲ کیلومتر پیاده‌روی می‌کنم. این کار باعث شد نه تنها وقتی وزن کم کردم زشت نشدم، بلکه 
اصلا یک چیزی شدم بیا و ببین. اوف! 

در انتها اگر شما هم تجربهٔ مشابهی دارید و موفق شدید، خوشحال می‌شوم با من در میان بگذارید. 